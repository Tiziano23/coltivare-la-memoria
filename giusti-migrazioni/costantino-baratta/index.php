<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="activeMenuItem" content="ambiti">
    <base href="../../" />

    <title>Coltivare la Memoria - Costantino Baratta</title>

    <?php require_once "../../content/includes/global.html" ?>
</head>

<body>
    <?php require_once "../../content/includes/header.html" ?>

    <div class="container-lg mt-4" style="margin-bottom:5rem">
        <div class="container-fluid" style="max-width:120ch;">
            <h1 class="display-2 mb-4">Costantino Baratta</h1>
            <h2 class="mb-4">Il pescatore di Lampedusa che ha salvato 12 migranti eritrei durante la strage del 3 ottobre 2013</h2>
            <div class="container-fluid fs-5" style="max-width:80ch;text-align:justify;">
                <img src="content/pictures/baratta/1.jpg" alt="Costantino Baratta" class="img-fluid rounded my-4 mx-auto d-block">
                <p>Nato a Trani (Barletta-Andria-Trani) nel 1957 ma residente a Lampedusa, lavora attivamente come muratore presso la città, dove pratica anche l'arte della pesca, sua passione. Si trasferisce a Lampedusa dal 1987, a 26 anni, come residente fisso in seguito alla costruzione dalla casa assieme alla moglie, dove poi si stabilirà definitivamente.</p>
                <p>Come molti altri isolani, si trova a dover convivere con la tragedia dei profughi, che sbarcano lungo le coste in condizioni inumane o, nella peggiore delle ipotesi, non vi arrivano vivi; non ha mancato di dimostrare più volte la propria accoglienza e umanità verso i disperati del nostro mare.</p>
                <p>Durante la strage del 3 ottobre 2013 (nella quale persero la vita 368 persone) Costantino, che per caso era in mare, uscito con la sua barca la mattina presto per pescare, si è trovato di fronte a un numero incredibile di persone in acqua. Senza un attimo di esitazione, si prodiga insieme ai suoi compagni per caricare a bordo il maggior numero possibile di naufraghi, salvandoli così da morte certa.</p>
                <p>Ne ripesca 12, tutti ragazzi eritrei coi corpi nudi e coperti di nafta, li conduce sulla terra ferma, li accoglie a casa propria e li aiuta anche nei giorni successivi.</p>
                <p>“Alcuni reagivano”, afferma, “altri tossivano l'acqua mista a carburante che avevano ingerito, altri sembravano morti ma noi li abbiamo issati a bordo ugualmente sperando che si potessero salvare”.</p>
                <p>Baratta è rimasto in contatto con tutti loro, i quali, in fuga da un Paese dominato da un regime autoritario, quando possono, tornano ancora a trovarlo per ringraziarlo di averli strappati a un destino terribile.</p>
                <p>Sia prima che dopo questa data indelebile Costantino si è impegnato nell'aiuto dei migranti, diventando una delle figure più rappresentative di soccorso in questa emergenza umanitaria.</p>
                <p>Attualmente i giardini che onorano Costantino Baratta si trovano a:</p>
                <ul>
                    <li>Bollate</li>
                    <li>Castelbuono</li>
                    <li>Milano - Monte Stella</li>
                    <li>Trani - Liceo Scientifico Valdemaro Vecchi</li>
                </ul>
                <img src="content/pictures/baratta/3.jpg" class="img-fluid rounded my-4 mx-auto d-block">
                <h3>La strage di Lampedusa e il salvataggio da parte di Costantino Baratta nel racconto di Alessandro Leogrande nel libro “la frontiera”.</h3>
                <blockquote>
                    <p>[…] Vengono ammassati nella stiva, sul ponte, in ogni minimo pertugio rimasto libero, in un pericolosissimo gioco di equilibrio: per tutto il tempo del viaggio viene ribadito di fare attenzione al balance, al bilanciamento dei pesi. Chi sta a poppa non deve andare a prua, e chi sta a prua non deve andare a poppa, sennò la barca affonda. […]</p>
                    <p>Partono, alle undici e mezzo di sera. Alle quattro del mattino sono già a largo dell'Isola di Lampedusa. A bordo si sparge la voce che verranno a prenderli due o tre imbarcazioni. […]</p>
                    <p>Lampedusa è sempre più vicina, ormai sono a ottocento metri dalla costa. A ottocento metri dalla piccola Isola dei Conigli, separata da Lampedusa da un breve tratto di mare. Un fremito corre lungo tutto il peschereccio. L'Italia è lì, l'Europa è a portata di mano. Presto saranno accolti, pensano, e all'unisono decidono di cambiare indumenti.</p>
                    <p>Il peschereccio si ferma, i ragazzi a bordo mormorano, si mordono le labbra, si danno pacche sulle spalle, mentre in lontananza vedono una luce che si avvicina lentamente.</p>
                    <p>Sembra una nave grande. Vengono a salvarci. […] La nave non si accosta, gli passa accanto, secondo addirittura li circumnaviga, e poi si allontana.</p>
                    <p>La stessa cosa si ripete con un'altra imbarcazione di notevoli dimensioni</p>
                    <p>Sul piccolo peschereccio monta l'agitazione, si accendono le discussioni, si inseguono le ipotesi più svariate. Ed è in quel momento che nella stiva si accorgono che stanno imbarcando acqua. Si è inceppato il sistema che permette di sgottare. I piedi si ricoprono di acqua fredda e le urla si fanno più forti.</p>
                    <p>Per sedare il panico, e per lanciare un segnale nel buio tornato pesto, il capitano dalla faccia da duro dà fuoco a una coperta e la agita in aria con le mani. Ma ottiene l'effetto contrario, quello che scatena la tragedia. Non è che si sviluppi un vero e proprio incendio, diranno poi i superstiti. Se c'è un principio di combustione, viene subito chetato. Il problema è che le persone ammassate a poppa, vedendo la vampata, si spostano in massa verso la prua. Il balance, il maledetto balance a cui sono stati attenti per tutta la durata del viaggio, quasi fosse un'entità metafisica da venerare, si altera di colpo e il peschereccio si capovolge immediatamente. Tutto avviene con grande rapidità, non hanno il tempo di accorgersi di quello che sta accadendo: in mezzo minuto tantissime persone sono in acqua e altrettante stanno morendo nella stiva. […]</p>
                    <p>Scoppia il finimondo. Molti vengono risucchiati dal gorgo creato dal rovesciamento della piccola imbarcazione. Molti affogano nell'acqua resa vischiosa dall'olio, gli si annebbia la vista, gli si mozza il respiro. Altri sono spinti sott'acqua dai propri vicini che cercano di salvarsi. […] Molti non sanno nuotare, e muoiono per questo, altri muoiono perché stremati dalla fame […] Le donne e i bambini che riempiono la stiva muoiono per primi. Li ritroveranno abbracciati, con le mani delle donne messe a coppa sulla bocca dei bambini per cercare di farli respirare qualche secondo in più, per impedire all'acqua di entrare nei polmoni. […]</p>
                    <p>I primi ragazzi salvati dai pescatori sono completamente ricoperti di gasolio. Bevono acqua salata e gasolio, vomitano e hanno attacchi di diarrea.</p>
                    <p>Il carburante rende tutto viscido. Le mani afferrate dai soccorritori scivolano subito in mare. I corpi guizzano come anguille.</p>
                    <p>I sopravvissuti, poi, ricorderanno il nome di un pescatore in particolare, Costantino. È lui a tirarne su tanti. Eppure non riesce a salvarli tutti. Sporto a mezzo busto dalla sua barca, vede un groviglio di braccia e mani che tentano di afferrarlo. Prova a prenderne qualcuna, ma l'attrito è inesistente. L'acqua mista a olio ha il sopravvento. Nella concitazione, quelli che riesce a sollevare li afferra dai vestiti o li stringe dalla vita, incastrando le braccia sotto le ascelle. Ma è un'impresa titanica</p>
                </blockquote>
                <p><strong>Autori e autrici:</strong> Davide Ristori, Leonardo Agazio (4CSA)</p>
            </div>
        </div>
    </div>

    <?php require_once "../../content/includes/footer.html" ?>
</body>

</html>